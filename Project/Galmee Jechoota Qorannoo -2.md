###### Jechoota furtuu [Keywords] gm Jechoonni furtuun jechoota qabiyyee qorannoo bakka bu'an. Jechoonni furtuun yaada bu'uuraa, matadureewwanfi yaadota gurguddoo qoranichaati. Jechoonni kunneen cuunfaa yaadrimeewwan qorannooti. Fakkeenyaaf matadureen qorannoo "Dhiibbaa Jijjiirama Qileensaa Godaansarratti" kan jedhu yoo ta'e, jechoonni furtuun "jijjiirama qileensaa", "jijjiirama waqitiilee", "godaansa jiraattotaa" ta'uu mala. Jechoonni furtuun kuusdeetaa keessatti galmaa'anii marsariitii irratti odeeffannoo qorattoonni fedhan barbaadanii akka haala salphaatiin argataniif haala mijeessu.

- Gadjalee [Bottom] dd Kutaan gadjalee bakka itti argannoofi cuunfaan qorannoo itti dhiyaatu, jechuun goolaba, akkasumas bakka itti maddi odeeffannoo itti agarsiifamu jechuun kitaabilee wabii, dabaleefaa, meeshaalee dabalataafaa of keessatti qabata.
- Miiljalee [Footnote] dd Qorannoo keessatti miiljaleen gadjallaa fuula kitaabaa ykn dokumantiitti yaada dabalataa ykn madda yaadaa lakkoofsaan agarsiisa. Akkasumas yaada gad faggeenyaan ibsuuf ykn yaada argameef galata galchuuf tajaajila. Miiljaleen osoo yaa'a yaada barreeffamaa osoo hingufachiisiin odeeffanoo dabalataa dubbisaaf kenna.
- Dhumjalee [End note] dd Adeemsa qorannoo barreessuu keessatti dhumjaleen miiljaleen waliin tajaajila walfakkaatu kenna. Addaddummaan isaanii garuu miiljaleen barruu keessatti gadjallaa fuulaa irratti barreeffama. Dumjaleen garuu walitti qabamee dhuma kutaa ykn boqonnaa ykn xumura barreeffamaa irratti agarsiifama.
###### Beekamtii kennuu [Acknowledgement] gm Qorannoo keessatti kutaan beekamtii kennuu bakka itti barreessaan milkaa'ina qorannoof qaamota isa /ishee deeggareef jechuun namootaaf, dhabbileef kkf beekamtii kennu ykn galata galchudha.
###### Baafata [Table of content]  m Qorannoo keessatti baafatni kutaa matadureewwan, kutaawwan, boqonnaawwan gad fageenyaan keessatti tarreeffamanidha. Baafatni haala waliigalan caasaafi qabiyeyee qorannoo agarsiisa. Yaani boqonnaa maal akka fakkaatu dimshaashaan dubbisaatti mul'isa. Baafatni matadureewwaniif lakkoofsa fuulaa kutaawwaniifi boqonnaawwanii agarsiisa. Baafatni yeroo baayyee kan inni argamu jalqaba dokumantii irratti ta'ee fuula matadureef axereeratti aaneeti.
- Gumee qabiyyee [Content outline] gm Gumeen qabiyyee karoora ykn kaartaa waraqaa qorannoo kan gadfageenyaan dhiyaatudha. Barreeffama qorannoo ilaalchisee qabxilee ijoofi falmii dhiyaatuuf jiru qindoominaan ibsa. Gumeen qabiyee falmiin qorannoo loojikaawaa, qinda'aafi kan yaa'a gaarii qabu ta'uu mirkaneessa. Gumeen qabiyyee matadureewwan, gabateefi fakkiiwwanfi qabxilee ijoofi xiqqaa of keessatti hammata.
- Matadureewwan [Titles] m Matadureewwan jechoota murasaan cuunfaa qorannichaa kanneen agarsiisan. Namni dubbisu yeroo jalqabaatiif argee dubbisuu ykn dhiisuu kan murteessuu matadureeraati; gabaabaa, ifaaf hawwachiisaa ta'uu malu. Matadureewwan matadureewwan ijoofi matadureewwan xiqqaa jedhamanii bakka lamatti qoodaamu.
	- Matadureewwan ijoo [Main titles] gm Mataduree ijoon mataduree qorannoo kan dubbisaan yeroo jalqaabaaf qola qorannoo irraa dubbisudha. Matadureen kun cuunfaa qabiyyee qorannoo waan agarsiisuu ifa, gabaabaafi sirrummaa qabaachuu qaba. Matadureen kun nama dubbisu hawwachisee akka qorannoo dubbisuu gochuu waan qabuuf of eeggannootiin bocamuu qaba.
	- Matadureewwan xixiqqaa [Subtitles] gm Matadureewwan xiqqaan matadureewwan sadarkaa lammaffaati. Isaanis odeeffannoo dabalataa kennu. Yeroo baayyee mataduree ijoof ibsa dabalataa kennuufi haala qorannoo agarsiisuuf barreeffamu. Odeeffannoo dabalataa gad fageenyaan ibsuuf matadureewwan xiqqaan gargaarsa guddaa kennu.
- Gabateewwaniifi fakkiiwwan [Tables and figures] gm Gabateefi fakkiiwwan odeeffannoo funaaname haala ifaafi gabaabaa ta'een dhiyeessu. Yeroo baayyee barruu qorannoo deeggaruu jechuun odeeffannoon xiinxalame ykn addeeffame akka ijatti mul'atu taasisu. Gabateewwan odeeffannoo dheedhii ykn istaatiksii dhiyeessuuf fayyadu. Fakkiiwwan garuu fotoo, kartaa, suura, giraafiifaaf kkf dhiyeessuuf tajaajilu; yaada ifa hintaane ibsu, hariiroowwan odeeffannoowwan giddu jiran agarsiisuu, fakkeenya kennuun argannoo qorannoo gargaaru. Gabateefi fakkiiwwan mala akka bakka bu'an ibsuuf kapshinii qabaachuu qabu. Akkasumas dubbisaatti karaa agarsiisuuf jecha fuula barruu ibsuuf galan agarsiisuu qabu.
###### Labsii [Declaration] m Waraqaa qorannoo keessatti labsiin xumura qorannoo ykn pirojektiitti addeessa idilee qorataan dhiyeessudha. Addeessa labsii irratti namni qorannoo dhiyeesse, qorannoon originaala ta'uu isaa, maddi odeeffannoo hundi wabii keessatti tuqamuu isaaniifi waraqaan bakka biroo kamittuu maxxansaaf akka hindhiyaanne mirkaneessa. Labsii irratti maqaan qorataa, guyyaan itti qorannoon galefi mallattoon eerama. Kunis qorataan/tuun waraqaa qorannoof itti gafatamaa ta'uu isaa/ishee agarsiisa.
- Fuula [Page] m Waraqaa qorannoo ykn gabaasa qorannoo keessatti fuulli waraqaa baaqqee tokko. Qindoominaafi jecha fuulli tokko tokkoon isaa lakkoofsa qaba. Kunis namni waraqaa qorannoo dubbisu haala salphaatiin kutaa qorannoo barbaadee deemee akka odeeffannoo argatu taasisa.
- Mallattoo [Signature] m Waraqaa qorannoo keessatti mallattoon qorataa beekamtii kennuu ykn waliigaltee agarsiisa; qorannoon dhiyaate orijinaala ta'uu isaa, qaama ol'aanaatiin kan mirkanaa'e ta'uufi qaama dhimmi ilaallatuun ilaalamee haa ta'uu kan qabu ta'uu agarsiisa. Mallattoon qorannoon dhiyaate seera qabeessa ta'ee akka dokumantiitti akka tajaajilu taasisa.


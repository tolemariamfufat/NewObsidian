###### hima ijoo [topic sentence] gm [hund hima] 
Himni ijoo yaada cuunfaa keeyyata tokkoti. Yeroo baayyee himni ijoo jalqaba keeyyata irratti argama. Himni ijoo hima xiyyeeffannoo yoo ta’u keeyyataaf qindoomina kenna.
###### hima deeggaraa [supporting sentence] gm [hund hima] 
Himootni deeggaroon yaada ijoo keeyyata tokkoo kanneen deeggaran, ibsan, ykn ragaafi odeeffannnoo kennanidha.

###### himoota deeggaroo tartiibessuu [sequencing supporting sentences] gm [hund tartiiba] 
Himootni hima ijoo deeggaran tartiiba qabu. Tartiibni kunis yaada dimshaasha irraa gara yaada addaatti ykn yaada addaarraa gara dimshaashaatti, yaada hinbeekamne irraa gara isa beekamuutti, fakkeenya kennanii gara yaadrimeetti ykn yaadrimeerraa gara fakkeenyaan ibsuutti ta’uu danda’a.

###### hima goolabaa [concluding sentence] gm hund hima] 
Himni goolabaa hima xumura keeyyataa irratti argamudha. Himni goolabaa cufaa keeyyataati. Himni kun ergaa keeyyataafi hima ijoo calaqisiisuu irra darbee yaadni bu’uuraa keeyyatichaa agarsiisa.

###### amaloota keeyyattootaa [characteristics of paragraphs] gm [hund amala] 
Keeyyatni gaarii tokko amaloota afur qabaachuu qaba. Amalootni kunneenis tokkummaa, walqabannaa, hima ijoofi ijaarsa keeyyataati. 

###### tokkummaa [unity] gm
Keeyyatni tokko yaada tokko qofa ibsuu qaba. Kunis tokkummaa jedhama. Yaadni tokkichi kunis yaada hima ijooti. Himootni hafan yaada tokkicha kana ibsuuf tajaajilu.@ijaarsa keeyyataa 

###### keeyyata ijaaruu [paragraph developing] gm hund ijaarsa] 
Keeyyatni tokko sirriitti ijaarameera kan jedhamu yoo hima ijoo haala gaariin qaaccessa, deeggara, addeessa ta’edha. Garuu keeyyatni hima ijoo sirriiti ibsuu dhiisee dubbistootaa keessatti gaaffii uuma yoo ta’e hanqina ijaarsa qaba jedhama.

###### xiyyeeffannoo [emphasis] m 
Xiyyeeffannoo jechuun keeyyata tokko keessatti yaadni bu’uuraa akka guddatee mul’atu gochuudha. Kunis haala addaddatiin agarsiifama. Fakkeenyaaf, yaada xiyyeeffannoo jalqaba, xumura ykn jalqabaafi xumura keeyyataatti fidu, hima gabaabaatiin barreessuufi kkf.

###### guutummaa [completeness]  
Guutummaa jechuun keeyyata tokko haala gaariin ijaaruu jechuudha. Himootni deeggaroo hima ijoo haala qubsaa ta’een deeggaraniiru yoo ta’e keeyyatichi guutummaa qaba jedhama. Garuu himootni yaada ijoo sirriitti deeggaran hinjiran ta’e ykn odeeffannoo ga’a hinkennan ta’e keeyyatichi guutummaa hinqabu.

###### mala ibsaa [explanation method] gm  hund mala] 
Malli ibsaa odeeffannoo haala lojikaawaa ta’een qindeessanii salphumatti barataafi dhiyeessuudha. Kunis barataan yaada bu’uuraafi yaaxina yaadichaa akka hubatan taasisa. Kanaaf yaada ifa taasanii caasaatiin (seensa, gad fageenya, goolaba) fakkeenya waliin dhiyyeessuun mala ibsaati.

###### fakkeenya kennuu [exemplification] gm hund fakkeenya] 
Fakkeenya kennuu jechuun yaada tokko fakkeenyaan ibsuu jechuudha. Kunis, yaada haaraa tokkoof muuxannoo barattootaatiin wal qabsiisaan ibsu ta’uufi kkf ta’uu mala.

###### qoqqooduu [classification] m 
Qoqqooduun waan tokko garee gareetti ykn akaakuu akaakutti addadda baasuudha. Fakkeenyaaf, jecha akkataa hima keessatti tajaajiluun maqaa, maqibsa, gochima, gochimibsa, durduubee jenneen garee gareetti qoqqooduu dandeenya.

###### sbabaafi bu'aa [cause and effect] gm 
Sababaafi bu’aan hariiroo waantota ibsa. Sababaafi bu’aa keessatti taatee waan tokkoof sababa kan ta’u waan biroon jira. Fakkeeyaaf, hima ‘yoo roobni roobe margi nibiqila’ jedhu keessatti sababni roobni roobuu yoo ta’u bu’aan ammoo margi biqiluudha. 

###### tartiiba barbaachisummaa [order of importance] gm  [hund tarree] 
Namni barreessuu ykn dubbii gaggeessu tokko yaada gatii guddaa qabu dura ibsa; yaada gatii salphaa qabu ammoo booda ibsa. Kunis tarree barbaachisumaa jedhama. Tarree barbaachisummaa irratti bu’uureffate barruun caaseffama.

###### taatee umamaa [natural phenomenon] gm  [hund taatee] 
Taateen uumaamaa taateewwan uumamaan mul’atan ta’anii kanneen daawwataman yoo ta’an maaliif akka uumaman ibsuuf ulfaataa ta’andha. Fakkeenyaaf, ba’aafi lixa biiftuu, waqitilee, qilleensa, halakan, guyyaafi kkf.

###### tartiiba yeroo [chronological order] gm hund tartiiba] 
Tartiibni yeroo taateewwan duraa duuba dhufinsa yeroo irratti bu’uureffate ibsamudha. Kunis waan tokko yoom ta’a, itti aanee maaltu ta’a jedhee sirnaan haala tokko ibsa. Fakkeenyaaf Sirni Gadaa Oromoo tartiiba yerootiin gaggeeffama.

###### beekamaa gara hinbeekamneetti [from known to unknown] gdd 
Malli beekamaa irraa gara hinbeekamneetti jedhu hundee barnootaati. Keessumattu daa’immaan wayita baratan beekumsi haaraan waan isaan duraan beekan hundee ykn ka’umsa godhachuu qaba. Waan beekan dura waan haaraa barachuun eenyumattu ulfaataadha.

###### ga'umsa [fluency] gm 
Gahumsa jechuun jechoota ykn himoota rakkoo tokko malee dubbachuu,dubbisuufi barreessuudha; dandeettiiwwan afaanii otomatikii ta’uu malu. Gahumsi saffisa, sirrummaafi miidhagsanii dubbachuu ykn barreessuu of keessaatti hammata.

###### hiika [definition] m 
Hiikni jecha, gaalee, yaada, jechamafi kkf adda baasanii ibsu, ifa taasisuudha. 